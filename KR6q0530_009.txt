# -*- mode: mandoku-view; -*-
#+DATE: 2016-06-08 5:56
#+TITLE: 蓮峰禪師語錄
#+PROPERTY: CBETA_ID J38nB410
#+PROPERTY: ID KR6q0530
#+PROPERTY: SOURCE Jiaxing Canon Vol. 38, No. B410
#+PROPERTY: VOL 38
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0530_J_009-0372c> 
#+PROPERTY: JUAN 9
蓮峰禪師語錄卷之九¶
嗣法門人性深等編¶

* 雜詠中¶

** 復柯更生居士見嘲梅花百詠韻¶

#+BEGIN_VERSE
「　妙矣斯花隨方弗變香騎幽蘭色蓋輕霰非有非無¶如圭如瑱質不染塵機猶閃電聞既真聞見非假見¶真聞之聞不在中涯假見之見枝枝美麗或傍松塢¶或立水漪高兮下兮了無虧遺枯兮茂兮迥絕差池¶拓開煙雨突出瑰琦人間天上獨此一枝任詠任拈¶認即不是既難含藏縱教洩漏奇以千言會歸無一¶截我葛藤破君心結心結既破載馨載清滅尚無滅¶生更何生頭頭應現物物逢迎雪中之雪英中之英¶秋也能瘦春也能萌炎也能邃臘也能明明斯妙義¶弗一弗二溯厥未生無聞無視枝葉色香空乎大地¶竹逕山窗乃行乃寐妙在其中不可思議」
#+END_VERSE
¶

** 贈石竺禪師¶

#+BEGIN_VERSE
「　我觀上古人卻似一山木木固不足多可以支堂屋¶芳草遍芊芊徒然塞巖谷象季愚者多雖多不如獨¶堪羨避囂人立身高且淑非匠不低頭非梧不駐足¶針芥未相投逢人笑如哭寒谷數枝梅秋風半畝菊¶留月詠新詩倚杖招孤鶴何日登我山石床聊一宿」
#+END_VERSE
¶

** 偶成¶

#+BEGIN_VERSE
「　天地空無涯曾許誰為屋萬古舊谿山一時新草木¶景物不長存色聲易反覆抱膝望煙城閒情奔滿目¶豈若居山人深深樂巖谷放曠逗天機任運忘軀殼¶祖師禪不參夫子書不讀臥石枕雲根聽泉步山麓¶昨日採松花今朝煨蘆菔童豎山中歸馴馴牧黃犢¶有客來扣扉爐內茶將熟借問下方人何日罷匍匐」
#+END_VERSE
¶

** 寄南泉鄭牧仲居士¶

#+BEGIN_VERSE
「　相率貧之隱古人亦弗如歸耕五柳晚辟穀赤松迂
<pb:KR6q0530_J_009-0373a>¶北海空垂釣南泉擅卜居休心誠治世見道自忘書¶木落秋風老壺高山色餘梅花猶寄語多種兩三且」
#+END_VERSE
¶

** 為密聲禪德壽¶

#+BEGIN_VERSE
「　大塊誰稱壽道高壽彌久千年彈指間所貴達本有¶物外一閒人清操四十九不追行腳債數椽安露肘¶年年桃李春色色溪山友茗碗逼人香蔬用力厚¶凡聖相皆空是非何所受閉戶獨高吟日月任飛走¶屋角有蒼松為君傲白首」
#+END_VERSE
¶

** 送止止上人參方¶

#+BEGIN_VERSE
「　憶昔參方客不因山水遊瓢空吞日月衲破補春秋¶骨脊如梁豎眉端為道憂君今知老至始欲訪高儔¶遠度白雲嶺倦眠泛月舟雪峰毒鱉鼻黃蘗活藤頭¶針芥機須契師資法永流臨行一句語有待後相酬¶禪者應斯志況將書劍休」
#+END_VERSE
¶

** 慶雪檀陳居士母丘氏宜人七袟¶

#+BEGIN_VERSE
「　泰華何以尊群峰列下拜江淮何以廣漣漪納萬派¶仁壽越僧祗童真永不邁七十古來稀須彌投一芥¶不但天能覆且亦地能載我憶鶖子毋慧論聞皆驚¶與子成玅道秋月齊其明我憶孟氏母比玉片片精¶三遷成大器今古仰賢名況復太丘毋停杼育群英¶三從宗戚重萬卷荊釵傾見筍期凌漢催梅早調羹¶元愷迎慈訓燃藜續簪纓濟川舟楫猛柱國棟梁宏¶喬松未足老萱德翠為榮我欲登堂慶蟠桃猶未生」
#+END_VERSE
¶

** 和十華黃居士大雪紀賦韻¶

#+BEGIN_VERSE
「　江北遍奇絕未臘先飛雪野人雪裏歸頒毛珠滿襭¶更有峨嵋山凜凜寒六月瓊樹與圭峰老稚常獲瞥¶蹯趾盡潛蹤羽毛皆截舌有叟處其中成道空生滅¶于今何南來凌空飄屑屑莫欲閩中人肌骨知凍冽¶莫欲閩中山萬丈玉屏列天地本無偏氣候始復微¶花雨散春城無香亦競折積翠老漁樵篩風填
<pb:KR6q0530_J_009-0373b>¶饑雀不懼人馴階無可噎征夫馬不前擁牖足如鱉¶凍雲望不開烘日少點綴卿士久抱寒締袍誰多譏¶嬴得居山人蒙頭勝附熱一衲歲寒松片心煉後鐵¶策杖遍徘徊洪荒未剖剟皓爽奪晴光峨嵋殊無別¶飛絮動高吟得句自怡悅」
#+END_VERSE
¶

** 乙未六月從城中回蓮山¶

#+BEGIN_VERSE
「　薰風生別思丘壑減炎威病骨青山聳輕舟孤鳥飛¶居廛諳世味得水浣蘿衣百里炊無麥何山採有薇¶田疇今固稔庭徑尚皆菲久住梅容瘦新烹菜甲肥¶蠹書疲整理野鳥偶相依出入情奚似水雲跡弗微¶昆虫家草莽釣父戀漁磯世外殊無著山中便息機」
#+END_VERSE
¶

** 壽余散耳居士母陳氏¶

#+BEGIN_VERSE
「　水南山水奇參天高嵂崒秀氣奪精華賢哲時間出¶穀城況比鄰人性近仙佛金屋不為榮圖書不足術¶木食勝玉漿屠釣韜幻質不但處衣冠閨闈亦守謐¶余門有陳母元季娛遶膝修巳無投杼安貧慕懷橘¶明鏡老猶磨教子德可述春風臨初度月滿適今日¶山中柏與松蒼蒼葉正茁蹊邊桃與李灼灼華帶實¶萬物始發生瑞氣騰籌室誰知天地間化育功克濫¶余母亦何殊玄齡不可匹稱觴一杯水交慶儀必必」
#+END_VERSE
¶

** 九日巖遊步澹公方居士韻¶

#+BEGIN_VERSE
「　寺不在山山在寺無齒東山屐不費險窄溪橋得再¶來猿鳥追隨欣且悸秋風石上快談心古木庭前曲¶伸臂大地抹作微塵拈莖草轉為金身視獨立林泉¶慨古今優遊盡逐黃花媚峰頭峰下皆浮雲世出世¶間無實義法音震吼遍寰中畢竟何聞復何示微玅¶如香餌急向竿頭試誰住又誰寄白日多夢寐我來¶巖谷覓同參同鳥飛兮同樹企樹凋葉落露空山一¶片秋光空亦記」
#+END_VERSE
¶

** 和砍樹吟韻
<pb:KR6q0530_J_009-0373c>¶

#+BEGIN_VERSE
「　君勿傚碌碌凡庸只守株涼人豈必滿林乎但得中¶心樹子在自然垂蔭遍道塗古人寧不契斯旨為播¶黃梅覆桑里斧斤一旦入山林音韻丁丁胡未巳巳¶焉哉從此無聞眾鳥聲遠望江山盡不平嬴得個中¶風景別東方未曉天先明」
#+END_VERSE
¶

** 通天度夏¶

#+BEGIN_VERSE
「　大地氣炎炎清涼生何處山深六月秋薰風發高樹¶蘆嶠雖未幽喬木青四顧禾黍逼人香出水蓮花吐¶竹簟日高眠松門閒獨步肺腑自然清不須想甘露¶況復諸文人盤桓朝與暮車馬競馳驅可憐不自寤」
#+END_VERSE
¶

** 到西巖晤赤庵張檀護歸自蜀中仍步來韻¶

#+BEGIN_VERSE
「　高山飛疋練放棹出林麓丘壑間丹青雲霞連起伏¶到寺笑相迎清風引松竹握手話崎嶇主人茶正熟¶萬里異山川行行誰敢獨數載履冰霜垂橐歸鄉曲¶林下日偷閒箭鋒樂相觸東山一片月須臾高照燭¶倦鳥何處栖庭前有喬木」
#+END_VERSE
¶

** 山居(用石屋禪師韻)¶

#+BEGIN_VERSE
「　數峰隱隱翠東西獨搆茆庵噉小溪楓葉驚霜紅上¶下梅花笑月白高低安心道者休文字博飯山翁帶¶水泥佛法任從都爛卻依然歸鳥屋頭啼」
#+END_VERSE
¶

#+BEGIN_VERSE
「　本色住山本自由胸中何喜復何憂登山不見玄沙¶虎落草為鞭大溈牛露浥碧桃先破眼煙囊紫岫久¶埋頭一條歸路春風裡今古迢迢覓未休」
#+END_VERSE
¶

#+BEGIN_VERSE
「　諸方挈挈逞機模冷淡家風孰肯圖流水澄清分曲¶筧飛嵐縹緲擁窮廚趁春攜侶尋茶萼添灶呼童拾¶桂枯受用奚慚自了漢謾誇嬾瓚芋煨爐」
#+END_VERSE
¶

#+BEGIN_VERSE
「　邪法熾然正法哀生埋頭角得便宜半龕煙雨微茫¶裡四壁藤蘿放曠時欲歇狂心猶有漏頓空慧性始¶無為渠儂豈是逸群漢往事何人不可追」
#+END_VERSE
¶

#+BEGIN_VERSE
「　得意居山不在深孤標與世別浮沉霜嚴凜折千烽
<pb:KR6q0530_J_009-0374a>¶膏月朗印開古佛心草榻永消枕底夢寒鐘敲出劫¶初音相知何必頻相問一道圓通貫古今」
#+END_VERSE
¶

#+BEGIN_VERSE
「　山房布置異人家有圃也培桃李花冒雨栽松伸翠¶蓋乘春種竹長新芽古錐出世寰中電先聖埋頭草¶裡蛇畢竟本來空索索六窗虛靜聽啼鴉」
#+END_VERSE
¶

#+BEGIN_VERSE
「　心源湛寂映池塘求法求名兩著忙各立門庭爭楚¶漢誰修渾朴復周商無情偏解驚秋蚤含識也知泣¶露長我自居山得意後數株松柏不成行」
#+END_VERSE
¶

#+BEGIN_VERSE
「　數武藤蘿織矮籬籬頭掛月半盈虧黃花不假秋光¶力翠竇還為泉眼窺得髓傳來槐國事枯形怪卻雪¶山時當陽偶爾抬眸鑑萬象森羅盡發機」
#+END_VERSE
¶

#+BEGIN_VERSE
「　都來苦海弄浮漚若箇英雄放得休鳥亦知春心自¶悅花纔聞雨臉先愁炎涼事幻憑遷變聲色路長任¶去留不盡濛濛煙藹裏誰家高擁幾層樓」
#+END_VERSE
¶

#+BEGIN_VERSE
「　屏息諸緣與世孤一間草舍蓋圓顱長留鬚髮為山¶主遠喚獼猿作佛奴門外任從天雨霽庵中不見樹¶榮枯有人問我住庵意叉手無言聽鷓鴣」
#+END_VERSE
¶

#+BEGIN_VERSE
「　從來山市不相侵幻質無端遁至深人語罕然聞谷¶口樵歌每自到庵心門環流水春初漲月掛空山曉¶不沉遙憶餐松移舍者孤風凜凜振當今」
#+END_VERSE
¶

#+BEGIN_VERSE
「　草鞮脫向钁頭邊出入相隨似應便譏羨函山探慧¶跡自慚百丈老開田荷衣破處雲重補喻火殘時夜¶不眠斯事非關予造作古人標格更超然」
#+END_VERSE
¶

#+BEGIN_VERSE
「　每自乖違百不能得無一法繼燃燈先將具骨埋丘¶壑懶學諸方弄葛藤野鶴無糧常獨立金猿歸嶂競¶高登昔人謬向途中覓樂我青山有幾層」
#+END_VERSE
¶

#+BEGIN_VERSE
「　疋逕紆迴與世分階前草木也生薰眸中景色空中¶見律外宮商野外聞破衲洗新三月雨孤笻觸斷數¶峰雲自從踏著閒田地笑看勞生竟日奔」
#+END_VERSE
¶

#+BEGIN_VERSE
「　去聖遙兮似可悲分明底意少人知鷲峰古路原平
<pb:KR6q0530_J_009-0374b>¶坦火宅窮兒自嶮巇信步高登天地闊翻身回顧水¶雲奇只因樵父通幽徑百億山頭盡展眉」
#+END_VERSE
¶

#+BEGIN_VERSE
「　松扉誰設復誰關朝夕煙雲自往還旅夢沉沉何日¶寤溪聲灝灝喚人閒興來獨坐階前樹倦至高眠戶¶外山對景了然忘去住徒猶移舍入林間」
#+END_VERSE
¶

#+BEGIN_VERSE
「　渴飲饑餐不易忘頭阤半似耕夫忙村雞初唱鞭牛¶起岸圃未鋤任草荒一望秧針柂雨綠數疄麥浪檻¶風長年年活計頻如是不問丹家辟穀方」
#+END_VERSE
¶

#+BEGIN_VERSE
「　懶惰禪翁懶說禪臥雲嚼雪度長年案頭書卷自深¶蠹澗底藤蘿樹久纏宿劫為誰培佛種斯生感我結¶山緣幾回提起其中事笑破閻浮一粟天」
#+END_VERSE
¶

#+BEGIN_VERSE
「　瞻風撥草遍追尋遺禍至今恨少林茅屋蓋頭山斧¶缺竹窗粘紙蝸房深雲僧訪侶迷青嶂田父擔簑過¶綠陰試問谿聲長灝灝如何流水不流心」
#+END_VERSE
¶

#+BEGIN_VERSE
「　石屋無門竟日開聲聲色色現如來楊堤和煦鳴黃¶鳥竹徑迂迴長綠苔坦度光陰忘動靜淡交師友愧¶陳雷紅塵不識深居意謾怪西山與大梅」
#+END_VERSE
¶

#+BEGIN_VERSE
「　不學天龍豎指頭孤峰拔削任優游補茆屋脊防深¶臘架竹山腰接上流岸樹年高從潦倒潭光夜靜費¶尋求道人既得安身訣渴飲饑餐即便休」
#+END_VERSE
¶

#+BEGIN_VERSE
「　糧為門縛草廬不窮寬窄任他餘山花斜點高低¶岫石笏橫刊草篆書運水搬柴原合道棒風喝月等¶歸塵本來大意離言說多口阿師謾舉敷」
#+END_VERSE
¶

#+BEGIN_VERSE
「　誅茆大意若為誇粒米莖齏富作家曲徑平鋪褁石¶蘚圓盆獨吐出泥花眉端展托三千界口吻播揚一¶聚沙嬴得萬機不到處任余高臥老煙霞」
#+END_VERSE
¶

#+BEGIN_VERSE
「　朝朝幽鳥屋頭催喧動庵中一著棋破灶無煙從石¶乞高峰有路指樵知千年狐魅將離穴半夜寒蟾尚¶在池豈是名山多占住乾坤容我老天時」
#+END_VERSE
¶

** 百山解制
<pb:KR6q0530_J_009-0374c>¶

#+BEGIN_VERSE
「　大道無門處處真不勞開廓自相親庭前柏樹連天¶翠野外桃花匝地春得意分明先吐露諸方何必涉¶關津須知任運縱橫者盡是心空及第人」
#+END_VERSE
¶

** 登紫霄巖二律¶

#+BEGIN_VERSE
「　浪跡於山山任顛臥雲樹種是奚年洞門無鎖空羅¶漢(有羅漢洞)劫石未灰闢線天(有峽石)望海窗虛長湧月(有石¶窗)度溪橋險急流煙(有天台橋)何須遍覓同風客觸目辟¶支意儼然」
#+END_VERSE
¶

#+BEGIN_VERSE
「　奇書何代鐫峰巔擦盡苔痕不見年寺隱禪翁疑即¶佛山高樵子競登天嚶聞花外千聲鳥杳視人間一¶縷煙惆悵滄乘經幾度巖阿松柏翠依然」
#+END_VERSE
¶

** 訪龍潭主人不遇¶

#+BEGIN_VERSE
「　春霜踏破綠將萌谷口徘徊幽致生一派嵯峨還石¶怪萬峰光霽亦龍鳴水簾懶捲耽高臥鳥道初修興¶獨行何事我來君又去空留古樹掛愚崢」
#+END_VERSE
¶

** 雲崖姪巖遊回用韻似之¶

#+BEGIN_VERSE
「　插碧巖高動勝遊看來溪澗擬何流空庭種樹從龍¶老遠岫歸雲入夢幽授系濫觴休逐隊卓錐無地可¶埋頭于今且話風光好幾片落霞天外秋」
#+END_VERSE
¶

** 寒巖夜雨¶

#+BEGIN_VERSE
「　暗灑群峰雨色平瀟瀟楓葉落無聲隔窗松塢疑堆¶雪滴臘梅梢漸放英孤剎棲雲山益靜空階琢玉夢¶尤清枕邊溪澗來何處幾度澄心聽不明」
#+END_VERSE
¶

** 謝別髦伯陳居士皆山樓度夏¶

#+BEGIN_VERSE
「　半生隨處寄孤蹤城市林泉野鶴同落筆成詩慚賈¶島垂機接物體靈峰山皆夢裡難為畫樹老庭前易¶得風揖別草堂誰是主又憑蘭棹泛橋東」
#+END_VERSE
¶

** 贈人山居¶

#+BEGIN_VERSE
「　勞勞世路竟何求老對青山自寡尤耕鑿不知堯舜¶力吟歌渾在羲皇秋門無車馬驚眠犬時有魚鱗上
<pb:KR6q0530_J_009-0375a>¶釣鉤嬴得此身閒白髮猶然移舍向羅浮」
#+END_VERSE
¶

** 明發寺避暑有懷¶

#+BEGIN_VERSE
「　炎炎巨冶欲流金何處清涼不可尋戲水魚翻菱艇¶暮迎風人坐槿籬陰浮生誰到無寒暑大樹還期蔭¶古今蟬子也知秋色好連綿枝上奏新音」
#+END_VERSE
¶

** 花月吟¶

#+BEGIN_VERSE
「　花自嬌癡月自光移花待月靜中忙凝枝月似貪花¶媚破蕊花疑笑月香月殿高飄花若粟花軒冷照月¶成霜幾回尋到無花月片片花飛月未央」
#+END_VERSE
¶

#+BEGIN_VERSE
「　隨花移步月微明晒月花容分外清花下詩成山月¶小月中夢落雪花輕重重月色花梳影皎皎花誚月¶寫情花月相逢談未巳鶯花枝上月三更」
#+END_VERSE
¶

** 次黃任者爾矩二居士雙峰訪友不遇韻¶

#+BEGIN_VERSE
「　鄰近山高想未休獨憐草榻續莊周尋風海外疑將¶隱泛月峰頭勝遠遊負我吟窮千片石多君彈落一¶天秋浮生景象渾流水何日披簑共狎鷗」
#+END_VERSE
¶

** 題紫霄圖為無依禪師壽¶

#+BEGIN_VERSE
「　曠世巍峨不變遷壺華遠揖自何年無生猶採溪邊¶藥得意多逢海外仙磊落天台長掛瀑高標松柏翠¶摩肩我今笑問同流者墨跡山光孰後先」
#+END_VERSE
¶

** 除夕¶

#+BEGIN_VERSE
「　懶向爐頭燄桂薪誰家雪調奏彌新三冬寒色消今¶夕半世低眉媿古人歲月如舟長送客江山似我亦¶徒春可憐無限梅花好獨立窮巖野水濱」
#+END_VERSE
¶

** 寓鏡庵雨後觀湖¶

#+BEGIN_VERSE
「　隱隱峰巒洗未休競來城郭震中流興波鱗甲潛明¶鏡貼水芰荷泛小舟樹隔人家春浩浩岸空煙靄思¶悠悠吾生蹤跡云何似月印湖心任去留」
#+END_VERSE
¶

** 祝定于林居士八袟¶

#+BEGIN_VERSE
「　無心釣渭貌如童培植名花振古風鬧市禪高
<pb:KR6q0530_J_009-0375b>¶里齊眉聞道肖龐公蘭亭墨跡千金重蓮社壽山七¶軸功自是瞿曇真胤瑞戲遊場屋仰翁翁」
#+END_VERSE
¶

** 乙未東十華黃居士¶

#+BEGIN_VERSE
「　深山戶外遶風塵箕踞終朝不厭貧靜養道容同野¶鶴懶詢時事向傍人圖書架上青氈舊花石庭前白¶髮新買酒無錢奚足問飛箋千古羨名臣」
#+END_VERSE
¶

** 鷺¶

#+BEGIN_VERSE
「　翩翩遠近漸成群瘦影翻風渺見聞天際歸來千點¶雪松邊散去數峰雲白衣雖有山林氣潔操未除湖¶海氛田父不知獨立意將為終日伴耕耘」
#+END_VERSE
¶

** 到柳塘有感¶

#+BEGIN_VERSE
「　溪山謾道不如前自古風雲易變遷傑閣無端傾沼¶曲疏楊依舊繫橋邊荔陰摘錦嗟芳草石鏬摹詩見¶昔賢瘦策未忘彭澤路數聲清磬落秋煙」
#+END_VERSE
¶

** 莆陽積雪¶

#+BEGIN_VERSE
「　昔年何事吝閩關千載峰巒忽變頒活潑明珠旋大¶地橫斜古木冒寒山梅花戶外乾坤老柳絮階前鳥¶雀閒林下誰如乘興者雰雰蘭水一舟還(時有客過訪旋即歸掉)」
#+END_VERSE
¶

#+BEGIN_VERSE
「　隨處樓臺不見高村村砌玉逞英豪蒼松指日頒髮¶鬢白石連宵長羽毛一色江山迷水月半空花雨¶林皋夜深晛晥疑將曉呵凍推窗望幾邊」
#+END_VERSE
¶

** 雲頂巖訪友不遇¶

#+BEGIN_VERSE
「　謾道無緣卻有緣我來依舊各山川空巒寞寞惟聞¶鳥怪石巖巖自插天不意主人移錫去只餘童子伴¶牛眠古今那個忘行跡眼底群峰鎖暮煙」
#+END_VERSE
¶

** 再登彌陀巖¶

#+BEGIN_VERSE
「　寺老僧稀古路荒禪林與我不相忘舊時野色隨秋¶變何處梅英遏雪芳掃石畏言興廢事採芝憶入水¶雲鄉堪嗟樵子猶未返洞口凄凄日又黃」
#+END_VERSE
¶

** 次韻贈蔡子穀居士歸耕
<pb:KR6q0530_J_009-0375c>¶

#+BEGIN_VERSE
「　名場戰罷隱乘田學就耕鋤老歲年半畝黃花榮別¶業數疄紫芋謝塵緣閒攜竹杖風前詠倦枕簑衣月¶下眠受用現前忘取舍人間任笑老龐顛」
#+END_VERSE
¶

** 百山朝雲遠布¶

#+BEGIN_VERSE
「　松扉纔啟鎖重重何處飛來淡且濃幾片山浮天國¶外萬家人落冰壺中深林有意留棲鳥高木出頭慕¶遠風千里瀰漫歸幻化依然日掛海門東」
#+END_VERSE
¶

** 挽長兄無瑕公¶

#+BEGIN_VERSE
「　昔日君來既占先於今歸去又爭前戲遊浮世同春¶夢敬奉慈闈契孝篇筆底巳償翰墨債杖頭猶欠酒¶罏錢連枝別處寧無淚滴滴紅痕濺梵天」
#+END_VERSE
¶

** 登青入樓¶

#+BEGIN_VERSE
「　四壁藤蘿掛石芽樓居素搆閒乘麻憑欄何處來山¶色飛鳥無心度水涯巷僻多藏支遁鶴路深渾過葛¶洪家極眸隱隱人煙裏幾樹荔奴幾樹花」
#+END_VERSE
¶

** 百山別韻峰禪師回莆省母¶

#+BEGIN_VERSE
「　缽掛峰頭巳度秋下灘孤棹似難留歸心雖未逢壺¶嶠夢境猶如離建州兄弟別時明月共母兒會處望¶雲收他年好憶今朝約老我青山借一丘」
#+END_VERSE
¶

** 贈可光禪師從金粟歸漳省母¶

#+BEGIN_VERSE
「　飽餐金粟幾多年回步嶺南色轉鮮蒲履未成難釋¶手樵薪得價始辭肩追風駿馬道途別脫網金鱗氣¶象全珍重莫為煨芋漢投機句子待高宣」
#+END_VERSE
¶

** 送古門汶石二禪師回柘浦舊隱¶

#+BEGIN_VERSE
「　同門出入日無多衣缽共擔離薜蘿少室久培雙桂¶子南宗預播滿娑婆歸途不涉舟之陸過嶺任他險¶且峨舊隱于今花正發時看百鳥噪巖阿」
#+END_VERSE
¶

** 贈未發禪師¶

#+BEGIN_VERSE
「　峰巒十二久藏身撥草瞻風度劍津黑豆拈來芽未¶發青霄指出日高申梅花破雪休嫌晚松柏經霜不
<pb:KR6q0530_J_009-0376a>¶變春庾嶺近聞消息好一枝橫亞蓋天人」
#+END_VERSE
¶

** 明發守龕仝淵堂禪師¶

#+BEGIN_VERSE
「　匆匆踏斷路三千籌室風微隻影懸座下躊躇秋未¶晚燈前追慕月猶圓憑欄畏睹空庭樹拂几愁看絕¶筆篇嬴得先師靈骨在何須更覓銕鍬邊」
#+END_VERSE
¶

** 慧源菴¶

#+BEGIN_VERSE
「　來源浩浩自何年流出未灰劫石邊賢聖不從穿鑿¶得溪山豈為古今遷龍憑一滴時為雨庵若孤舟日¶泛天假使馬師都喫盡老僧奚處可安禪」
#+END_VERSE
¶

** 秋同林獻十居士夜坐¶

#+BEGIN_VERSE
「　待月無人月自遲傍花共坐兩三枝深林寂寂鳴栖¶鳥落葉疏疏過短籬鐘磬敲殘蝴蝶夢溪山題盡謫¶仙詩多君閉戶風塵外獨對青燈不下惟」
#+END_VERSE
¶

** 寄懷林六觀居士于應州丈室¶

#+BEGIN_VERSE
「　幾度衝寒望轉迷擬登霄漢恨無梯鴈門八載魚書¶杳道義何人丘岳齊栖隱未歸徒入夢文殊巳見勝¶留題奚時大奏旋師調使我聞風興倚藜」
#+END_VERSE
¶

** 到普明寺和南光禪師同苞瑞竹韻¶

#+BEGIN_VERSE
「　沿林翠色溢青眸獨爾分枝合出頭引鳳栖岐胞乍¶裂釣龍播浪影雙浮交成九節扶吾道無讓七賢隱¶此洲借問幽篁何並胤紫芝朵朵羨同流」
#+END_VERSE
¶

** 甲辰荔月訪月川禪師不遇阻雨有感¶

#+BEGIN_VERSE
「　奇峰疊疊擁行舠纔憩梅陰暑漸消書在案頭人未¶返花飛庭際竹隨嬌一笻山水同為客六月樓臺讓¶掛瓢幾欲快談庾嶺事翻空風雨恨連朝」
#+END_VERSE
¶

#+BEGIN_VERSE
「　翻空風雨恨連朝村舍城隍欲並漂半載田疇遭旱¶魃百川舟楫繫山椒人雖無力回天地世合何年治¶舜堯四顧炊煙平寞寞寄言野老謾歌謠」
#+END_VERSE
¶

** 喜晤雲和徐居士於報恩寺兼以言別¶

#+BEGIN_VERSE
「　久交方外寡相逢幾寄山音遠不封晤對仙谿春印
<pb:KR6q0530_J_009-0376b>¶月留談佛國曉聞鐘著書豈獨為親老閉戶何如自¶性恭千里別君無別囑歸期從此看蒼松」
#+END_VERSE
¶

** 悼明覺憨璞禪師¶

#+BEGIN_VERSE
「　皇岡聚首愧英才南北信音去復來祖道蓋天期共¶振形山拔地愕先隤都欣師子喧金闕何遽鼠聲吼¶夫梅莫是群生無可度翻身從此出輪迴」
#+END_VERSE
¶

** 和鏡庵即事韻¶

#+BEGIN_VERSE
「　偶隨花雨出青巔湖上于今半是蓮門外草深通鳥¶道梅邊僧老寂人煙邀松共話三更月倩曉高眠一¶榻天此際藏身何處好數間茆舍碧巖前」
#+END_VERSE
¶

** 龍華元旦¶

#+BEGIN_VERSE
「　峨峨古寺控乘麻春色先臨道者家庭際未消殘臘¶雪簷前猶綻去年花江山乍暖和風轉草木新青生¶意賒老稚都云添一歲誰知鬚鬢染霜華」
#+END_VERSE
¶

** 度歲¶

#+BEGIN_VERSE
「　煙市雞村事若麻當來春色屬誰家出墻竹老疑抽¶筍帶臘梅寒競放花自笑年高迎送懶幾經山靜雪¶霜賒群英聚首渾魚水樂我烹泉度歲華」
#+END_VERSE
¶

** 慰用光張居士讀書山中¶

#+BEGIN_VERSE
「　遠別高人路覺疏擁門草色倩誰鋤知安忘卻家如¶甕不餒幸然腹有書桃李山深皆勝友池塘春漲半¶新魚休云學稼非吾樂元亮當年也種蔬」
#+END_VERSE
¶

** 挽儀部小眉林居士¶

#+BEGIN_VERSE
「　昔叩松扉月正明望君世外作長城心花吐出驚人¶句玉斧鑿開蓋代名久夢華胥今始寤亟歸蓬島尚¶如生歷觀盡是崎嶇路且喜翻身此一行」
#+END_VERSE
¶

** 嘉興嚴𨍏轢居士重建普明寺落成和韻贈之¶

#+BEGIN_VERSE
「　開基昔想是高僧高士再來猛振興螭殿俄含淛水¶秀祗園多擁法雲增聚沙作塔功猶戲捏土成金願¶至弘勝跡古今雖未見何人選佛占先登」
#+END_VERSE

<pb:KR6q0530_J_009-0376c>¶

** 別林定于居士往浙省覲¶

#+BEGIN_VERSE
「　烏山結社憶蒼童為道周流鳥跡空世使有君閒逸¶少心期與我老崆峒尋秋遠泛錢塘月入幕高瞻隱¶者風不盡悠悠方外意一藜草色碧關東」
#+END_VERSE
¶

** 雪庵度夏寄林介卿居士¶

#+BEGIN_VERSE
「　為愛綠陰伴翠霞訂盟月色作鄰家艸荒僻徑無鳴¶犬客去空庭剩落花不盡清風長獨得何曾紫陌隔¶千差真如面目塵塵現洞口尋源錯泛艖」
#+END_VERSE
¶

** 雪消¶

#+BEGIN_VERSE
「　丘壑蒼黃不變遷重重粉飾信徒然寒林野鳥翻春¶夢皓髮山翁轉少年日曬瓊瑤惟樹在玉成樓閣幾¶家全樞衣極目松門外萬里畫圖捲碧天」
#+END_VERSE
¶

** 挽南山二勝和尚¶

#+BEGIN_VERSE
「　尋常履踐異凡胎吳地閩關去又來六載當軒撾毒¶鼓九秋和葉落黃梅鳳岡月隱姑蘇暝籌室雲封蘭¶水哀自是丹青描不就依然撒手返天台」
#+END_VERSE
¶

** 和余諸居士禪堂茶話韻¶

#+BEGIN_VERSE
「　窮盡玄微總不干且燒木佛共醫寒喫茶好覺趙州¶語拜將猶驚漢主壇緇素談禪星欲轉安懷聞道歲¶將殘暗香何處通消息疑在庭前白似珊」
#+END_VERSE
¶

** 荅赤庵張居士見贈梅花百詠韻¶

#+BEGIN_VERSE
「　歲寒無處避香塵白傲孤山不動神一字多償筆底¶債枯腸倒吐隴頭春中峰獨唱酬高士孟頫續題見¶美人月色朦朧臨薄暮數枝橫亞更天真」
#+END_VERSE
¶

** 又和蓮山夜宿韻¶

#+BEGIN_VERSE
「　獨掩禪扉夜未央隔墻杳渺任花香無思豈但溪山¶靜得意何如夢寐長定裡疏鐘敲落月覺來幽鳥噪¶寒床儂家不為光陰轉閒伴希夷臥上方」
#+END_VERSE
¶

** 祝同門林杜則居士五旬¶

#+BEGIN_VERSE
「　塵世又來戲一遭半生白眼視英豪靜吟海內驚人
<pb:KR6q0530_J_009-0377a>¶句險奪江心度葦篙和俗嫁婚傳祖印移風鬚髮掛¶禪袍知非豈待從斯日自有南山插漢高」
#+END_VERSE
¶

** 再登座山贈智鏡耆舊¶

#+BEGIN_VERSE
「　蓮灶分身十載餘磨礱山斧共山居風霜歷畫眉皆¶雪田地坦然草自鋤古德應承龍樹後遐齡好悟威¶音初我來幸得秋光舊一逕黃花一架書」
#+END_VERSE
¶

** 辛卯重陽從棲雲寺登壺山¶

#+BEGIN_VERSE
「　何曾壺嶠在塵寰天外巍巍立翠鬟艸莽奔馳惟塵¶豕煙霞舒捲半江山秋深古寺黃花罕僧倚亂松燈¶石閒棄興更登高一步長空無際可躋攀」
#+END_VERSE
¶

** 和韻祝宓仲居士五十初度¶

#+BEGIN_VERSE
「　搔首撫松讀易初品茶灌圃興難除高蹤遍寄名山¶上大業咸推太史餘浥露芳蘭多放蕊藏春道樹翠¶凌虛慚予馬齒徒居長一片浮雲自卷舒」
#+END_VERSE
¶

** 贈林四紫居士見訪¶

#+BEGIN_VERSE
「　歷盡康莊嶮與平現前玅用撼群英禪關廓徹藏屠¶釣國士馳驅慕姓名幾度過山尋白足不時採藥拯¶蒼生誰云相見無餘說戶外峰巒事送迎」
#+END_VERSE
¶

** 同居士半山觀漈¶

#+BEGIN_VERSE
「　曉起招邀望翠容停笻坐破冷淙淙風塵不宿溪間¶石雲月常居天際峰何代山靈遺半榻尋秋隱者入¶千重嶺頭松下皆清響奚必雷音震碧空」
#+END_VERSE
¶

** 省逸叟和尚干通天次季蘆余檀樾韻¶

#+BEGIN_VERSE
「　處士逃禪性自明數莖雪髮理寒鐺交將廿載同稱¶老病久何人不厭生竹葉風敲深夜雨梅花月晒碧¶天晴箇中無限炎涼處剔盡殘燈話不清」
#+END_VERSE
¶

** 通天元旦候余居士不至適寄詩索和因次之¶

#+BEGIN_VERSE
「　忽聞鳥語噪生臺舊雪呼童掃未開拭目堤邊看放¶柳臨風戶外聽吹梅多情白首遙相望有約青春近¶再來但得心遊鹿苑裡勝將屐齒印新苔」
#+END_VERSE

<pb:KR6q0530_J_009-0377b>¶

** 懷蓮社諸居士¶

#+BEGIN_VERSE
「　慵追白叟󲶮青牛高枕深山萬慮休鬧市安禪遲復¶道寒江釣月托孤舟聞濤松下思清詠拂石梅邊憶¶勝遊語寄華軒春色老數聲黃鳥囀南樛」
#+END_VERSE
¶

** 遊西明龍潭¶

#+BEGIN_VERSE
「　山深秋色半陰晴野逕濛濛鳥語清溪澗紆迴流不¶歇煙雲變幻畫難成垂簾洞口空塵跡蘸月波心冷¶世情我到偶然高謦欬臥龍聞亦不須驚」
#+END_VERSE
¶

** 重陽後一日同林聖禎訪靈山主人¶

#+BEGIN_VERSE
「　尋盟登眺擬奚同帽落萸筵信巳通門外接人千尺¶澗峰頭涼客一秋風見樨莫謂聞香晚話月偏欣遊¶履空處士逃名聊借問幾回移菊醉籬東」
#+END_VERSE
¶

** 送朱李二居士回建州步韻¶

#+BEGIN_VERSE
「　一天秋色正縱橫分手空門月未傾歸海波瀾方浩¶瀚從龍煙雨溼肥輕雞催茅店千山渺棹裂困津兩¶岸鳴沽酒不須頻借問家僮預奏洗塵行」
#+END_VERSE
¶

** 詠拜歲蘭¶

#+BEGIN_VERSE
「　山谷深幽懶結家庭前奕奕恍流霞纔聞葭管催春¶信特掛朱衣迓歲華間靈何嫌添秀麗放梅休羨獨¶橫斜數株濃淡風塵外笑裡含香韻更賒」
#+END_VERSE
¶

** 龍華八詠¶

*** 寶幢峰¶

#+BEGIN_VERSE
「　千尋崛起秀芙蓉望似高垂宇宙中縱有毘藍吹不¶動巍巍亙古衛琳宮」
#+END_VERSE
¶

*** 萬歲石¶

#+BEGIN_VERSE
「　峰頭片石自玲瓏價重連城蘊綠叢神斧錯留尊貴¶跡勞他煙靄日磨礱」
#+END_VERSE
¶

*** 文榕(樹神曾於宋朝試中狀元名曰章榕)¶

#+BEGIN_VERSE
「　盤根錯節護招提葉葉榮垂霄漢低樗腹剖無元字¶腳怪將名姓榜頭題」
#+END_VERSE

<pb:KR6q0530_J_009-0377c>¶

*** 古椿¶

#+BEGIN_VERSE
「　積翠心空不記年如松如柏勢擎天陣風倏忽狂吹¶倒認作蒼虯陸地眠」
#+END_VERSE
¶

*** 龍井¶

#+BEGIN_VERSE
「　乾坤鑿破憶前朝躍出雙龍達海潮千載甘泉猶混¶混何時頭角復昂霄」
#+END_VERSE
¶

*** 蔣公橋¶

#+BEGIN_VERSE
「　捨宅家移別一溪欣通線路駕虹霓昔賢聞道浩歌¶去芳蹟傾欹控馬蹄」
#+END_VERSE
¶

*** 放生池¶

#+BEGIN_VERSE
「　春草離離溢砌芳化龍鱗甲隱方塘年年不但蓮花¶好明月自來水自蒼」
#+END_VERSE
¶

*** 雙塔¶

#+BEGIN_VERSE
「　石筍抽條貫古今亭亭拔地鎮叢林玲瓏八面憑風¶雨剖出虛空不動心」
#+END_VERSE
¶

** 廛中度歲¶

#+BEGIN_VERSE
「　兀坐毘耶夜未央數聲爆竹震笙簧門前燈火誰家¶少直待年窮始放光」
#+END_VERSE
¶

#+BEGIN_VERSE
「　怡然共話一枝香繡佛尊前日漸長饒舌梅花三五¶朵浪傳春色過高墻」
#+END_VERSE
¶

** 送韻峰禪師回長慶¶

#+BEGIN_VERSE
「　一春花柳正綢繆何事春風不久留舍卻江郎三片¶石乾坤誰是爾同流」
#+END_VERSE
¶

#+BEGIN_VERSE
「　大人克振大雄風長慶山川況不同脫肉螺螄輕¶起驚天動地一吹中」
#+END_VERSE
¶

** 途中贈木庵禪師回溫陵¶

#+BEGIN_VERSE
「　金粟飽餐憶有年途中握手共怡然春風吹動泉鰲¶遠為雨為瀾逆百川」
#+END_VERSE
¶

** 寄別芙蓉石竇禪師¶

#+BEGIN_VERSE
「　幾回結膝話榕陰兩處行藏一處心慚愧芙蓉開鐵
<pb:KR6q0530_J_009-0378a>¶樹令人扳仰向秋深」
#+END_VERSE
¶

** 到天台石梁¶

#+BEGIN_VERSE
「　誰道奇巒路不通嵯峨片石貫西東珠簾萬丈無人¶捲留作雷音震碧空」
#+END_VERSE
¶

** 答玄錫禪師韻¶

#+BEGIN_VERSE
「　清臞道貌日忘疲傑出法王老小兒隻手匡扶雙世¶界江山為口歎希奇」
#+END_VERSE
¶

** 歸家拜母¶

#+BEGIN_VERSE
「　橫擔楖栗下千峰低首和南老北堂自恨平生無俗¶骨故臨世外振家風」
#+END_VERSE
¶

** 母諱日有思¶

#+BEGIN_VERSE
「　昔年此日喪慈闈逆子途中尚未歸欲睹真容難再¶見低聲秪得淚雙垂」
#+END_VERSE
¶

** 挽陳博仲道友¶

#+BEGIN_VERSE
「　少年何事著忙生踢破情關撒手行到此誰人留得¶住杜鵑枝上月三更」
#+END_VERSE
¶

** 收骸¶

#+BEGIN_VERSE
「　髑髏滿地絕人收水浸風吹何日休拈起青山一撮¶土幾多死漢受埋頭」
#+END_VERSE
¶

#+BEGIN_VERSE
「　偉貌嚴裝假外修一朝敗壞恨何休于今一穴同埋¶卻是智是愚謾出頭」
#+END_VERSE
¶

** 瓶梅¶

#+BEGIN_VERSE
「　暖閣寒窗素所宜橫斜托出兩三枝陣風忽向冰壺¶過引盡清芳入雪詩」
#+END_VERSE
¶

** 別雪車參友¶

#+BEGIN_VERSE
「　歸路三千共一盂松林茆舍喜同居故山不羨君先¶到脫落芒鞋快有餘」
#+END_VERSE
¶

** 採豆¶

#+BEGIN_VERSE
「　一番下手一番疏收拾歸來不可餘粒粒珠成香積¶供任將老幹帶根鋤」
#+END_VERSE

<pb:KR6q0530_J_009-0378b>¶

#+BEGIN_VERSE
「　個中緇素不勞分葉落花殘獨子圓無底籃兒盛得¶去明年成實又憑君」
#+END_VERSE
¶

** 走馬燈¶

#+BEGIN_VERSE
「　一點靈光照四天勞勞誰聖復誰賢中心樹子輕搖¶動千里烏騅不用鞭」
#+END_VERSE
¶

#+BEGIN_VERSE
「　狂心未息也堪哀疋馬單鎗去復來勝負盡從風火¶轉不知誰是出塵才」
#+END_VERSE
¶

** 九鯉湖¶

#+BEGIN_VERSE
「　兩字利名徹底空何勞特地叩丹翁春秋來去知多¶少巳夢還如未夢同」
#+END_VERSE
¶

#+BEGIN_VERSE
「　聞道再成入九天依然共在水簾邊夢中說夢無昧¶息疑盡浮生似可憐」
#+END_VERSE
¶

** 舟行¶

#+BEGIN_VERSE
「　朝暮衝雲泛遠汀生涯何必問華亭高低未度前村¶樹又見數峰峰外青」
#+END_VERSE
¶

#+BEGIN_VERSE
「　須臾解纜過滄洲棹裂青天逆水流分付蹲身篷下¶者未經登岸且低頭」
#+END_VERSE
¶

** 端陽懷古¶

#+BEGIN_VERSE
「　驚心幾度改山河寧有忠魂戀汨羅投黍空流曩日¶淚不堪回首問漁簑」
#+END_VERSE
¶

** 待木樨香¶

#+BEGIN_VERSE
「　吾無隱爾契誰能借問枝頭吐未曾未吐香前聞得¶徹又添公案上傳燈」
#+END_VERSE
¶

** 贈獅山上人¶

#+BEGIN_VERSE
「　倏居城市近聞知戶外傳來消息奇師子能生師子¶子猙獰不被文殊騎」
#+END_VERSE
¶

** 壽余母吳氏七袠¶

#+BEGIN_VERSE
「　無樹菩提久自培年高結子象黃梅閒來含笑問王¶母千載蟠桃嚼幾回」
#+END_VERSE
¶

** 謝金栗齎衣專使
<pb:KR6q0530_J_009-0378c>¶

#+BEGIN_VERSE
「　吳江越嶺兩間關滿路春風送客還衣缽勞持千里¶外汗顏無任強開顏」
#+END_VERSE
¶

** 臘八¶

#+BEGIN_VERSE
「　樹凋葉落四無鄰風雪彌天凍殺人納被蒙頭曉未¶起徒然夜半燦星辰」
#+END_VERSE
¶

** 詠眠牛石¶

#+BEGIN_VERSE
「　高臥綠叢不記秋風吹雨打懶昂頭乘田滄海從遷¶變新月母勞再下鉤」
#+END_VERSE
¶

** 途中別友¶

#+BEGIN_VERSE
「　杖底劃開一片秋平分歸路各優游何如故國風光¶好紅蓼盈堤映客舟」
#+END_VERSE
¶

** 贈柯無右居士倡放生會¶

#+BEGIN_VERSE
「　勞勞不盡放生人獨有維摩放最親鱗甲羽毛同一¶體驪龍原是赤梢身」
#+END_VERSE
¶

** 送石濤侍者住塔山¶

#+BEGIN_VERSE
「　昔執巾瓶伴九巔生涯今寓钁頭邊片心不墜先人¶志千載浮屠尚儼然」
#+END_VERSE
¶

** 過釣臺¶

#+BEGIN_VERSE
「　胸羅天地傲風塵豈慕王侯立渭濱恨自客星消殞¶後江邊不見釣魚人」
#+END_VERSE
¶

** 詠佛手柑¶

#+BEGIN_VERSE
「　為掌為拳在屈伸牽枝帶葉示天真秋高不舍黃金¶相結果林間遍接人」
#+END_VERSE
¶

** 題竹石圖¶

#+BEGIN_VERSE
「　蒼苔未發巳深幽古木亭亭不記秋為問嵯峨幾片¶石山中誰是爾同流」
#+END_VERSE
¶

** 探梅送徐雲和居士讀書歸舍¶

#+BEGIN_VERSE
「　枝頭含蓄幾多香豈可山中久晦藏時節到來人盡¶望分明有意待東皇」
#+END_VERSE
¶

** 雞冠花
<pb:KR6q0530_J_009-0379a>¶

#+BEGIN_VERSE
「　昂垂翠羽立階除迥奪千年鶴頂珠幾度臨風爭鼓¶翅恍傳曉曙動閻閭」
#+END_VERSE
¶

** 詠筍¶

#+BEGIN_VERSE
「　林下冷埋頭寸心堅似銕揭石出南山破籜成九節¶春來雨露滋聳與雲交結」
#+END_VERSE
¶

** 路中作¶

#+BEGIN_VERSE
「　行路難經盡水潦山寒旅亭上霜月初殘千里復蹣¶跚隔墻花發如丹翛然舉首停看石頭松下勝長安¶野老餽盤餐」
#+END_VERSE
¶

** 贈千花監院悉遠¶

#+BEGIN_VERSE
「　一朵拈來撲鼻香分枝結子永昌昌春林紅紫皆如¶彼況是千花大棟梁」
#+END_VERSE
¶

** 贈印水禪人¶

#+BEGIN_VERSE
「　流通百丈事何如浩浩波看出嶽初徹夜一輪圓印¶破了無明暗可分疏」
#+END_VERSE
¶

** 贈黃秉中居士¶

#+BEGIN_VERSE
「　幾度尋僧樂品茶禪林誰道不如家片心養得閒於¶鶴高臥羲皇掃落花」
#+END_VERSE
¶

** 七夕¶

#+BEGIN_VERSE
「　秋色乍飛月乍蛾天孫夜靜渡天河巧機不必年年¶送士女于今巧更多」
#+END_VERSE
¶

** 題松石圖為澹然禪德壽¶

#+BEGIN_VERSE
「　傲盡風霜勢插天蒼蒼秀色染林泉謾云不藉栽培¶力亙古根盤劫石先」
#+END_VERSE
¶

** 偶成¶

#+BEGIN_VERSE
「　勞生擾擾總空花金屋玉樓未足誇萬頃青山何處¶好隨緣去住老年華」
#+END_VERSE
¶

** 和採桑小詞韻¶

#+BEGIN_VERSE
「　曉起匆匆覓小筐含羞出戶未梳粧採來俱得群蚕¶足始憶庭花入袖香」
#+END_VERSE

<pb:KR6q0530_J_009-0379b>¶

** 贈郭卓人居士¶

#+BEGIN_VERSE
「　吸盡西江賣箍篱一家行徑惹人嗤君今造得龐公¶地任是丹霞不敢窺」
#+END_VERSE
¶

** 勗常山質山監院¶

#+BEGIN_VERSE
「　參方衲子莫愁貧木食草衣度一身萬仞祖關惟得¶倒山河齊發少林春」
#+END_VERSE
¶

** 贈知公黃居士¶

#+BEGIN_VERSE
「　名山已賞半坤維行跡惟多雲鶴知舉世何人能遯¶世如公高蹈信希奇」
#+END_VERSE
¶

** 贈尼圓善¶

#+BEGIN_VERSE
「　童真侍母出溫陵掃盡浮雲志願弘古鏡磨來光遠¶照勝於月下讀傳燈」
#+END_VERSE
¶

** 示常山侍者慧幢¶

#+BEGIN_VERSE
「　趙州悟道值青年羨子事師志益堅執侍巾瓶無倦¶巳奪標異日自爭先」
#+END_VERSE
¶

** 勗眉珪禪士¶

#+BEGIN_VERSE
「　參禪堅發志諸祖莫能欺錦鯉嗟淹甕虛空徒畫眉¶溪山高養性花鳥富生機俯仰心無愧超群自有時」
#+END_VERSE
¶
¶
蓮峰禪師語錄卷之九終
<pb:KR6q0530_J_009-0379c>¶

