# -*- mode: mandoku-view; -*-
#+DATE: 2016-06-08 5:56
#+TITLE: 蓮峰禪師語錄
#+PROPERTY: CBETA_ID J38nB410
#+PROPERTY: ID KR6q0530
#+PROPERTY: SOURCE Jiaxing Canon Vol. 38, No. B410
#+PROPERTY: VOL 38
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0530_J_008-0366c> 
#+PROPERTY: JUAN 8
蓮峰禪師語錄卷之八¶
嗣法門人性深等編¶

* 文¶

** 金粟百老和尚訃音至掛幀祭文¶

哀哉我師機峻群賢甫登黃檗徹見青天金粟流毒¶
鐵枷上肩八閩兩淛坐賈行船驅馳龍象掃蕩蹄筌¶
如雷震耳似月臨川有子如鳳展翥大千陞階賜紫¶
對御談禪帝王機契國一名闐既光列祖奚厭延年¶
方回泖便謝九巔滅度時至親口宣傳訃音遠降¶
令我狂顛纔違裘葛怎止淚漣愁腸欲裂屈志難¶
千斤之擔一脈如線眾星落落焉若孤圜法幢頓挫¶
駑駘誰鞭素殊蒙昧承命慚先未能圖荅徒自悲憐¶
山花獻麗猿果呈鮮傾心座下叩首幀前願師垂憫¶
俯降香筵納受禪悅輝煥林泉一瞻一仰面目儼然¶
哀哉尚饗。¶

** 進塔祭文(在蘇州鄧蔚山)¶

嗚呼我師無容湊泊巉巉巖巖灑灑落落光凌照乘¶
之珠翼巨搏天之鶴玄機敏峻兮蚤廓徹于桃花楖¶
栗孤危兮力荷擔於金粟建法幢于立身之始兮超¶
古超今示泥洹於知命之餘兮何延何促出世之緣¶
既畢兮月掩中秋涼人之樹摧殘兮聲騰西竺令水¶
雲白足兮無處參尋湖海知音兮籲天慟哭孰不譅¶
祖運微祖道衰法燈滅法門覆有露誰沾有雪誰立¶
某等座下忝居兮慚匪追風之驥室中幸入兮未酬¶
剪拂之私各處一方兮圖翻米篩之案不期去歲兮¶
聞拋枕子之音吾師雖離生滅兮綱宗奚賴諸徒難¶
忘戀慕兮昕夕攢眉今夫塔建鄧山兮匪缺闍維之¶
炬龕存軀殼兮詎遵囑累之規且震旦事週兮達磨¶
終歸熊耳曹溪葉落兮大鑑仍返新州然師之質可¶
拘兮而神不可測壽可量兮而法不可窮青山重重
<pb:KR6q0530_J_008-0367a>¶
碧水溶溶梅花滿塢霜雪盈空以有窮之物供無窮¶
之法亦徒然哉惟冀我和尚再來法輪再轉永津濁¶
世永朗禪釭庶某等重受莂于耆闍共傳衣於多子¶
是大快也不罄遐思祈垂洞鑒尚饗。¶

** 祭衣缽塔文(在興化蓮山)¶

伏以道用無方兮由遇緣而垂跡法身無相兮憑印¶
物以現形佛佛傳持百代之金襴不毀團團托出一¶
線之祖脈弘通蓋自雞足遲留惟龍華以有待黃梅¶
紛競豈甲冑而能擔然而舍利遂求僅人天之福澤¶
曹溪密授重道法于鼎彝從記莂于靈山誰謂無聞¶
可進脫範模於多子何嘗遍界難藏是以我和尚全¶
軀乍葬於鄧蔚猶存少林之履衣缽今韜于蓮嶠同¶
追雙樹之思況乎師之聲震于寰區師之機利于鋒¶
鏑綱宗暢其丕振尊宿皆欽濟道賴其中興英靈遠¶
湊某等辱為附驥之蠅才匪千里傚展描真之手面¶
見盤山茲者節屆陽春東籬錦吐功圓寶塔萬象眉¶
楊特拈數片兜樓恪獻一心蘋藻設最後之供酬莫¶
報之恩伏祈本地弗忘載奏歸來之調慈風轉播光¶
臨化育之天量廓虛空納禪悅於隨豐隨儉靈妥營¶
宅煥溪山於即色即聲。¶

* 偈¶

** 奉荅金粟百和尚寄示韻¶

#+BEGIN_VERSE
「　昔日追風歎馬駒幾遭騰踏任先驅三秋執役心成¶鐵半夜渡舟月印湖師道南來雖未振剎竿高豎豈¶愁扶欲酬千里浪傳句窮到玄沙紙也無」
#+END_VERSE
¶

** 與若海深西堂¶

#+BEGIN_VERSE
「　既廓頂門眼祖風可振揚昔年同立雪異日遠飄香¶脊豎支天骨胸餘濟世糧臨機全殺活吾道自然彰」
#+END_VERSE
¶

** 與知幻爾上座¶

#+BEGIN_VERSE
「　截斷千差路現身萬象中既諳今日病須有古人風
<pb:KR6q0530_J_008-0367b>¶煨芋忘形世誅茆罵祖翁倘能如是用不愧續吾宗」
#+END_VERSE
¶

** 與霜劍玟上座¶

#+BEGIN_VERSE
「　久跨征鞍著戰袍龍蛇陣裏逞英豪錦標奪卻翻身¶去豈但連城價倍高得雖易兮守還難突出頭來始¶好看大用臨機全殺活倚天霜劍逼人寒」
#+END_VERSE
¶

** 與天懷本上座¶

#+BEGIN_VERSE
「　實脩實證離差忒無悟無迷更險巇個裡洞明正法¶眼接人一著在臨機我今展出開籠手萬里長空任¶爾飛」
#+END_VERSE
¶

** 與石憨瑩上座¶

#+BEGIN_VERSE
「　遍歷諸方眼空佛祖明辨端倪捏碎今古休去歇去¶未為丈夫赤體荷擔豈云莽鹵沖霄氣宇自昂崇莫¶報之冤任爾訢」
#+END_VERSE
¶

** 與若靜禪上座¶

#+BEGIN_VERSE
「　丈夫期出世行履別風塵久習淘教淨新鋒發更神¶力扶無底缽明驗過關人一語因符契丁寧共採薪」
#+END_VERSE
¶

** 與默山演上座住海潮¶

#+BEGIN_VERSE
「　汪洋萬里望澄清時聳蜃樓噉福城車馬勞勞行不¶到長江一艇任君撐」
#+END_VERSE
¶

** 與心澄清維那¶

#+BEGIN_VERSE
「　嚼碎楊岐栗棘蓬橫身保社振宗風既知佛法無多¶子春到孤山花自紅」
#+END_VERSE
¶

** 與雪英中上座¶

#+BEGIN_VERSE
「　馳驅數載弼宗風正眼廓開八面通時至別予千里¶外一條拄杖活如龍無固必任西東棲賢原是住山¶翁」
#+END_VERSE
¶

** 與朋桐皇知客¶

#+BEGIN_VERSE
「　清操玅行類群賢矢志遍參亦有年祖印無文何處¶覓梧桐枝上月高懸」
#+END_VERSE
¶

** 寄儀部小眉林居士
<pb:KR6q0530_J_008-0367c>¶

#+BEGIN_VERSE
「　拋卻凡胎養聖胎空花褪即覺花開誰家途路無虧¶缺須信斯身是再來」
#+END_VERSE
¶

** 與聖壽慧嚴定上座¶

#+BEGIN_VERSE
「　參遍諸方廓頂門摩醯隻眼豎乾坤于今正好居林¶下高視雲霄謾出群羽毛備湖海尊信手掀翻大(法輪)」
#+END_VERSE
¶

** 與龍華自牧謙上座¶

#+BEGIN_VERSE
「　戒品初登脫布毛犀牛戴角出洪濤且自純淘無點¶疵曹溪路上逞英豪須永銳莫辭勞峰頭駕艇要(幫篙)」
#+END_VERSE
¶

** 石鏗年上座¶

#+BEGIN_VERSE
「　固守封疆未足猛衝鋒破陣始為雄騰騰施出驚群¶作赤手吞栗棘吐霓虹烈漢為人自(不同)」
#+END_VERSE
¶

** 十可行¶

*** 行腳¶

#+BEGIN_VERSE
「　木人拈起似獰龍水脈淺深一探中那管青山高兀¶突當頭踏斷萬千重」
#+END_VERSE
¶

*** 宴坐¶

#+BEGIN_VERSE
「　溪邊林下結跏身無去無來自在人莫謂文殊難出¶定罔明彈指亦勞神」
#+END_VERSE
¶

*** 經行¶

#+BEGIN_VERSE
「　腳跟在處自優游佛殿禪堂漫去留拄杖等閒輕一¶卓毘盧腦蓋血鮮流」
#+END_VERSE
¶

*** 入室¶

#+BEGIN_VERSE
「　未入門來巳納輸寧容進步擬何如頂𩕳具辦龍蛇¶眼湖海禪和枉掠虛」
#+END_VERSE
¶

*** 掃地¶

#+BEGIN_VERSE
「　謾云拂拭費工夫拾得家風付誰扶明眼衲僧遭污¶染皆因認著本來無」
#+END_VERSE
¶

*** 應缽¶

#+BEGIN_VERSE
「　行行鴈陣共開單粒米莖齏任飽餐休學毘耶老病¶者借來香飯塞饑瘢」
#+END_VERSE

<pb:KR6q0530_J_008-0368a>¶

*** 浣衣¶

#+BEGIN_VERSE
「　破衲多年蕩轉新免將汗氣污他人提持笑卻曹溪¶叟今古阿誰裸度春」
#+END_VERSE
¶

*** 誦經¶

#+BEGIN_VERSE
「　一字入門病轉深琅[王*函]未展巳先臨渾身演出如來¶藏句句全提示古今」
#+END_VERSE
¶

*** 普請¶

#+BEGIN_VERSE
「　長鯨震處兩相呼古策風高滿路途運水搬柴須著¶力草鞋踏破嘴盧都」
#+END_VERSE
¶

*** 禮拜¶

#+BEGIN_VERSE
「　晨昏叉手向金容得意忘言在巳躬謾道玄沙太饒¶舌洪波近處有蟠龍」
#+END_VERSE
¶

** 寄雲莊知浴¶

#+BEGIN_VERSE
「　廿年操履絕纖塵輔弼宗風任苦辛況復居山符本¶色春來勁發一枝新」
#+END_VERSE
¶

** 贈復白禪德¶

#+BEGIN_VERSE
「　脫白久經霜雪春出塵鵬鶴邁群倫即心清淨誰堪¶比笑指長空月一輪」
#+END_VERSE
¶

** 學仁書記蓋茆養親勗之¶

#+BEGIN_VERSE
「　堆山文字似傳神無影無傳更逼真種芋養親雖盡¶意何如現出那吒身區區蓋頂剪莖茅綠野青山作¶故交杓柄溪邊尋得著乘時掬水灌茄匏」
#+END_VERSE
¶

** 示鏡如庵主¶

#+BEGIN_VERSE
「　出塵容易入廛難作用須如水下灘好手龍蛇同捉¶敗見聞自是骨毛寒」
#+END_VERSE
¶

** 贈心光副寺¶

#+BEGIN_VERSE
「　爍爍靈光不用尋非佛非物亦非心楊岐以此為燈¶盞照古原來也照今」
#+END_VERSE
¶

** 百山開爐¶

#+BEGIN_VERSE
「　從來鼻孔日遼天雲月溪山任倒眠堪笑村翁猶未
<pb:KR6q0530_J_008-0368b>¶徹卻將斷索把牛穿」
#+END_VERSE
¶

** 贈獻可禪人祝髮¶

#+BEGIN_VERSE
「　選佛場中誰最長天然名姓又重香殿前莖草輕刪¶削腦後圓光遍界彰」
#+END_VERSE
¶

** 贈蓮如師啟關¶

#+BEGIN_VERSE
「　蓮花國裏孰相如畫地為牢三載餘百匝千重輕打¶透十方世界一籧篨」
#+END_VERSE
¶

#+BEGIN_VERSE
「　撐開正眼乾坤淨透脫全身海宇寬大用現前活潑¶潑分明秪在一毫端」
#+END_VERSE
¶

** 示實光道人¶

#+BEGIN_VERSE
「　靈山女子佛難窺靈照也曾賣竹篱化得紅塵成白¶雪不須臨鏡畫蛾眉」
#+END_VERSE
¶

** 聞桂¶

#+BEGIN_VERSE
「　巖頭秋桂忽然開無位真人笑滿腮不是晦堂饒寸¶舌幾乎山谷自生埋」
#+END_VERSE
¶

** 送雲崖上座回獅子巖¶

#+BEGIN_VERSE
「　誰家養得克家兒惡虎獰龍亦被欺何不遙招金地¶手卻來籌幄豎降旗」
#+END_VERSE
¶

** 贈別峰禪人參方¶

#+BEGIN_VERSE
「　纔脫鬚眉便不常眼空佛祖探諸方德山參見龍潭¶後倒跨牯牛出法堂」
#+END_VERSE
¶

** 壽師祖東林禪師¶

#+BEGIN_VERSE
「　三萬日輪月一千春秋不息頂𩕳旋絲絲螺髮從教¶百壽量何曾有變遷」
#+END_VERSE
¶

** 示林明曩居士病中¶

#+BEGIN_VERSE
「　風火不調時鬥戰未空七大奈伊何維摩榻上翻身¶轉猶怪醫玉藥太多」
#+END_VERSE
¶

** 留密行侍者¶

#+BEGIN_VERSE
「　丈夫氣宇自高強正好冤仇結一場莫似投棲林下¶鳥彈弓未舉先飛揚」
#+END_VERSE

<pb:KR6q0530_J_008-0368c>¶

** 千佛期齋單(僧求)¶

#+BEGIN_VERSE
「　無蓋缽盂口向天三千諸佛共垂涎醍醐上味誰家¶少牧女香糜好獻先」
#+END_VERSE
¶

** 示慧頂披剃¶

#+BEGIN_VERSE
「　割愛雖然是丈夫恢弘大法始良圖拶開佛性無南¶北午夜傳衣恰老盧」
#+END_VERSE
¶

** 示朱漢卿居士¶

#+BEGIN_VERSE
「　老來奮志欲參禪累叩孤山四月天悟得渾身皆是¶喝好將困馬痛加鞭」
#+END_VERSE
¶

** 余傳芳居士誦蓮經求偈¶

#+BEGIN_VERSE
「　如來不說最幽玄諸法空無一法傳門外三車輕擊¶碎滿盤托出任君宣」
#+END_VERSE
¶

#+BEGIN_VERSE
「　開眸豁見燈明光歸子嬴身沒處藏一會儼然勘破¶孑莫教辜負法中王」
#+END_VERSE
¶

** 示月如柯道人¶

#+BEGIN_VERSE
「　倚天長劍白如霜截斷萬緣體法王好手鏡臺高揭¶起不須拂拭自風光」
#+END_VERSE
¶

#+BEGIN_VERSE
「　寒來暑往獨惺惺永向閨門作典型劫外曇花重發¶瑞誰云遍界不聞馨」
#+END_VERSE
¶

** 示姚際瑤道人¶

#+BEGIN_VERSE
「　節操堅持比白圭老猶學道謐深閨一生受用何為¶貴好悟自心與佛齊」
#+END_VERSE
¶

** 挽也懶禪師¶

#+BEGIN_VERSE
「　數年盤谷揚家醜為法忘軀汎海東渡葦翻聞攜履¶信滹沱一胍遠流通」
#+END_VERSE
¶

** 別雪庵諸居士¶

#+BEGIN_VERSE
「　骨格天然異類畜踢踏綠叢水草足臨行哮吼欲何¶為冀君共和陽春曲」
#+END_VERSE
¶

** 集同門造先和尚塔¶

#+BEGIN_VERSE
「　臨濟堂堂正法眼無端滅卻瞎驢邊雖無縫罅堪尋
<pb:KR6q0530_J_008-0369a>¶覓總要吾曹著力先」
#+END_VERSE
¶

** 贈傑庵賀居士¶

#+BEGIN_VERSE
「　舉案雙修不染塵占為天地一閒人君看芳草嘶金¶勒爭似無糧野鶴身」
#+END_VERSE
¶

** 贈厲會庵居士¶

#+BEGIN_VERSE
「　揮鞭馬上力參禪斬盡魔軍血濺天何日鵰弓高掛¶壁與君長見太平年」
#+END_VERSE
¶

** 挽石堂耆舊¶

#+BEGIN_VERSE
「　卓錫座山德臘尊戒珠朗耀照禪門翻身踏斷無生¶路驚起泥牛海底奔」
#+END_VERSE
¶

** 林邦欽老者乞偈以預往生¶

#+BEGIN_VERSE
「　佛性人人知本有平生立志護山門他年就地翻身¶去八德池中必見君莫憂戚須勤薰尊榮貧賤等浮¶雲」
#+END_VERSE
¶

** 為明曩林道友對靈¶

#+BEGIN_VERSE
「　撥開愛網脫塵韁撲鼻蓮花覿面香迷悟二途俱坐¶斷巍巍壽量越彭殤」
#+END_VERSE
¶

** 示善人¶

#+BEGIN_VERSE
「　何曾佛法離紅塵塵裡拶開金栗身莫謂相逢多不¶識眉毛八字自尖新」
#+END_VERSE
¶

** 壽良忍禪德¶

#+BEGIN_VERSE
「　水牯山中共歲年昂藏頭角插雲煙隨收隨放無拘¶束幾變滄桑體自然銀河倒瀉秋色高懸明明父母¶未生前」
#+END_VERSE
¶

** 示徹微禪人¶

#+BEGIN_VERSE
「　昔年何事謝青山銕脊須撐霜雪間三腳驢兒騎得¶著陽陽勝掛錦衣還」
#+END_VERSE
¶

** 示玄湛禪人¶

#+BEGIN_VERSE
「　黃犢養來力氣全溪南溪北任遼天莫將蹄魚¶塢孤負祖翁一片田」
#+END_VERSE

<pb:KR6q0530_J_008-0369b>¶

** 佛誕示諸禪友¶

#+BEGIN_VERSE
「　頂天立地偉男兒脫體風流徹四維若謂今朝方出¶世現前蹉過幾多時」
#+END_VERSE
¶

** 示明詢林信童¶

#+BEGIN_VERSE
「　煙水南詢五十三圓通門戶不須參鴉鳴雀噪自家¶底為要善財力荷擔」
#+END_VERSE
¶

** 示雲淡禪人¶

#+BEGIN_VERSE
「　雄雄年少懶安邦放下剛刀輔法幢萬里無雲天似¶水一輪明月印長空」
#+END_VERSE
¶

** 贈自品禪士¶

#+BEGIN_VERSE
「　衲僧品藻自和融高隱樓臺趣莫窮翠竹蒼松培多¶少相尋試問住山翁」
#+END_VERSE
¶

** 示女僧思修¶

#+BEGIN_VERSE
「　西來祖意最幽玄渴飲饑餐要了然果得胸中空萬¶有逢人任說老婆禪」
#+END_VERSE
¶

** 慈脩禪人求示¶

#+BEGIN_VERSE
「　性本如如不假脩頂天立地迥常流禪人若也達斯¶旨林下溪邊得自由」
#+END_VERSE
¶

** 示實和道人¶

#+BEGIN_VERSE
「　本色道人截悟迷久長研究羨深閨試看龍女獻珠¶處七歲巳登佛祖梯」
#+END_VERSE
¶

** 步六觀林居士讀蓮經韻¶

#+BEGIN_VERSE
「　堂皇何處不圓成黃面無端設化城駕動高車牛似¶雪掀翻朽宅火如晶掌中托出皆龍女衣裡拈來是¶酒氓謾道為憐窮子切門前荊棘太多生」
#+END_VERSE
¶

** 贈淨慈社居士二偈¶

#+BEGIN_VERSE
「　社創虎溪始大儒聖凡跡盡體如如詩囊不貯長生¶藥芥子能藏萬卷書靜坐高堂天似水默持半偈月¶凌虛更期信手開金鎖鑿壁工夫漸掃除」
#+END_VERSE
¶

#+BEGIN_VERSE
「　四海鯤鯨不可窮亙今遊戲在其中隋侯豈望含珠
<pb:KR6q0530_J_008-0369c>¶答宋子全忘載蟻功一善不彰虧至化萬機頓息賴¶神鋒當年我亦從斯過線路與君特地通」
#+END_VERSE
¶

** 佛日荅十華黃居士¶

#+BEGIN_VERSE
「　弗生亦弗滅休問日兼時大地誰如佛普天盡小兒¶欣然摩海墨信手和君詩毫端忽舉處了無一字之」
#+END_VERSE
¶

** 示石譜禪人¶

#+BEGIN_VERSE
「　特地求吾示吾何以示君悟迷宜自拭山水謾相分¶操比嚴霜潔遊尋野鶴群禪關擊碎後枕石伴閒雲」
#+END_VERSE
¶

** 石獅子¶

#+BEGIN_VERSE
「　千錐萬琢露全身踞坐當軒孰敢親未動爪牙先破¶膽何須哮吼始驚人」
#+END_VERSE
¶

** 示慧亙禪人¶

#+BEGIN_VERSE
「　切切切生死關頭打得徹饑餐渴飲度雲峰莫謂洪¶爐皆鈍銕」
#+END_VERSE
¶

** 諸禪者有掬水弄花之作以此示之¶

#+BEGIN_VERSE
「　勺水捧來量不窮澄澄也可隱魚龍豈惟良夜臨明¶月萬象森羅一掌中」
#+END_VERSE
¶

#+BEGIN_VERSE
「　當陽拈出笑洋洋無影枝頭撲鼻香怪卻瞿曇輕賣¶弄至今遍界不能藏」
#+END_VERSE
¶

** 挽余母梁氏老宜人¶

#+BEGIN_VERSE
「　萬象森羅一鏡收百年鶴髮化東流堂前忠孝雙雙¶列不必西方心外求」
#+END_VERSE
¶

** 黃超成居士求偈結社¶

#+BEGIN_VERSE
「　真如面目遍塵寰緇素同參向上關蘇嚕一杯花一¶朵是真供養古靈山光陰速修證難不似偷閒半日¶間」
#+END_VERSE
¶

** 贈崑崙巖大稟禪德¶

#+BEGIN_VERSE
「　逕上崑崙探老僧孤峰亙古翠崚嶒問渠仁壽高多¶少笑答乾坤剖未曾」
#+END_VERSE
¶

** 示徒雲羲披剃
<pb:KR6q0530_J_008-0370a>¶

#+BEGIN_VERSE
「　洪荒覷破似浮漚擇友尋師是大謀時節到來承滴¶水昂昂突出化龍頭」
#+END_VERSE
¶

** 贈聖壽寺慧嚴禪人¶

#+BEGIN_VERSE
「　聖人壽量本無疆流水高山古道場個裏聊通一線¶路荔奴千樹倚斜陽」
#+END_VERSE
¶

** 示雪然禪人¶

#+BEGIN_VERSE
「　見見之時非是見本來正眼露堂堂那吒骨肉休分¶折晝夜無雲月未央」
#+END_VERSE
¶

** 募衣單(僧求)¶

#+BEGIN_VERSE
「　翻轉遊囊徹底空採無荷葉補秋風幻軀未解逃寒¶暑所以剪裁藉誌公」
#+END_VERSE
¶

** 示惟一沙彌¶

#+BEGIN_VERSE
「　生身父母歸何處五尺零丁寄法門大事不將時苦¶究茫茫愁殺兩親魂」
#+END_VERSE
¶

** 寄禪人¶

#+BEGIN_VERSE
「　女子浣沙少少哉河邊非水動人猜出頭便是無心¶本須用兩人將木抬」
#+END_VERSE
¶

** 薦牛¶

#+BEGIN_VERSE
「　耕空田地疾如風數載山門積苦功蹄角皮毛脫落¶盡翻身直出水雲中」
#+END_VERSE
¶

*** 攢火(廛中即事)¶

#+BEGIN_VERSE
「　破灶冷青煙鄰家尚未起一擊火星飛元來在石裡」
#+END_VERSE
¶

*** 得薪¶

#+BEGIN_VERSE
「　青山何不住自析入紅塵寒灰重發燄調燮一閒人」
#+END_VERSE
¶

*** 汲水¶

#+BEGIN_VERSE
「　上下一貫通卷舒不斷絕漆桶忽放光圓滿一輪月」
#+END_VERSE
¶

*** 烹茶¶

#+BEGIN_VERSE
「　江心不可得得之成遠涉白雪沸紅煙空階拾落葉」
#+END_VERSE
¶

*** 送米¶

#+BEGIN_VERSE
「　從來不外求教爾自然至缽盂口向天龍蛇同一致」
#+END_VERSE

<pb:KR6q0530_J_008-0370b>¶

*** 買蔬¶

#+BEGIN_VERSE
「　共喫一莖齏謾云價如桂雖不種匏瓜尚有閒田地」
#+END_VERSE
¶

*** 閉戶¶

#+BEGIN_VERSE
「　喧寂不干關豈是避聲色借問扣扉人相識不相識」
#+END_VERSE
¶

*** 展書¶

#+BEGIN_VERSE
「　古人何所見言言皆心血指顧自分明教我如何說」
#+END_VERSE
¶

*** 話客¶

#+BEGIN_VERSE
「　胸中無隻字口角費狂瀾鳥啼花笑裏明月映闌干」
#+END_VERSE
¶

*** 擊磬¶

#+BEGIN_VERSE
「　不入喧囂耳疏敲花雨邊樓臺人睡盡錚錚遏管絃」
#+END_VERSE
¶

*** 焚香¶

#+BEGIN_VERSE
「　一縷浮煙白韻致向何來可中真消息付與梅花猜」
#+END_VERSE
¶

*** 燃燈¶

#+BEGIN_VERSE
「　銀碗滿盛雪也須用火試心頭忽放光始知真授記」
#+END_VERSE
¶

** 與師伯林居士¶

#+BEGIN_VERSE
「　參禪貴直截不可存分別十聖與三賢俱是眼中屑¶參禪莫著佛著佛便是禍透脫萬重關長伸兩腳臥¶參禪忽徹悟靈機隨處長花飛閣外香水漱石頭響¶寄語參禪士葛藤莫扳撦若向途中求孤負自家底」
#+END_VERSE
¶

** 示般舟維那¶

#+BEGIN_VERSE
「　欲渡生死海須翻般若舟腳跟浮逼逼到處自風流」
#+END_VERSE
¶

** 贈寄生悅眾¶

#+BEGIN_VERSE
「　石筍抽條蚤尖新欲剌人不辭培養力異日自成林」
#+END_VERSE
¶

** 示僧¶

#+BEGIN_VERSE
「　言行宜無疵參尋貴作家清風下載後坐地看飛花」
#+END_VERSE
¶

** 座山禮正覺祖師無塵塔¶

#+BEGIN_VERSE
「　覿面超今古巍巍不可攀一年登一度空掃無塵山¶松花侵徑郁梅子隔溪黃祖意無人會摳衣各自忙」
#+END_VERSE
¶

** 示祖風禪人¶

#+BEGIN_VERSE
「　既入如來室須參向上人拋除舊骨董振頓懶精神
<pb:KR6q0530_J_008-0370c>¶盧老長春石天童獨採薪焚香原大用掃地現全身¶鬚髮為誰落皮膚豈我親無多西祖意流播遍風塵」
#+END_VERSE
¶

** 答叔子唐徵士見訪韻¶

#+BEGIN_VERSE
「　教外傳無元字腳寧容毫髮起猜疑知君深造彬彬¶地曾與空王重畫眉空王之相無眼耳認著依然還¶不是清風明月露全機現前受用奚窮巳可憐世界¶擾紛紛誰似採薇獨閉門即此不須圖作佛溪山無¶口任稱尊黃鳥喃喃春巳老為尋高士踏芳草傾心¶談到月明初不問落花掃未掃」
#+END_VERSE
¶

** 題林門俞氏親繡普門品¶

#+BEGIN_VERSE
「　哲哉媛人能作佛事塵不染塵類不相類盤裡明珠¶璞中美璲一卷蓮經千生囑累誦憶弗忘見聞多愧¶疋素為牋金針是刺千縷千言一心一字隨類現身¶線路中現前說法豎青幟大悲救苦遍指端羅紋結¶角無人識琅[王*函]熠熠亙古今閨門幻出如來使」
#+END_VERSE
¶

** 佛日示心宗禪人閉關¶

#+BEGIN_VERSE
「　昔年黃面老此日設奇關巍巍猶壁立人天不敢扳¶世有傑中傑豈無山上山卻為韶陽老推倒似等閒¶此關破巳久子今又活埋將錯而就錯撞入此中來¶行住與坐臥事事絕安排破戶不須閉虛窗竟日開¶掀翻黃面爛公案掃蕩韶陽舊禍胎百匝千重跳得¶出石人撫掌笑咍咍」
#+END_VERSE
¶

** 和韻復洎庵唐居士¶

#+BEGIN_VERSE
「　古來學道人一片心如銕跳出是非關飲乾賢聖血¶龜毛信手拈檀樹和根折況復老維摩桑榆逼眉睫¶鴻鵠翥沖霄肯為藕絲紲自性等虛空終始無生滅¶何日見桃花從人話未徹」
#+END_VERSE
¶

** 示廓然禪者披剃¶

#+BEGIN_VERSE
「　黃面老瞿曇貪心欲作佛棄國舍世榮睹星始行乞¶為法不為身先作而後述咄哉小廝兒出家志不屈
<pb:KR6q0530_J_008-0371a>¶見聞與覺知此家如何出掀倒鸚鵡洲擊碎毘盧骨¶天上及人間明明是何物不是達摩禪亦非波離律¶大事一廓然須彌山嵂崒」
#+END_VERSE
¶

** 贈林超壽明智姊妹同修¶

#+BEGIN_VERSE
「　祖師心印鐵牛機迢迢傳入大唐國獲證菩提如稻¶麻夙根深種羨閨閤仁者壽智者樂萬里長空翔獨¶鶴繡佛堂前截塵囂數聲清磬通寥廓我憶當年秦¶國太熠熠琅[王*函]勤頂戴就中契悟本來人溫故知新¶無滯礙我憶空室參黃龍拶透玄關機峻雄無陰陽¶地輕拈出一花五葉影重重道人同氣復同修不造¶古人志不休但得萬年一念去長江皎皎月臨秋」
#+END_VERSE
¶

* 雜詠上¶

** 同十華黃居士及諸禪者登囊山辟支巖用澹¶
軒林先生虎去尚留溪句為倡各賦四律¶

#+BEGIN_VERSE
「　虎去尚留溪溪深路轉迷山容蒼藹宿石縱古人題¶萬籟沉巖壑千峰繞杖藜未成麴社結杯茗坐高低¶虎去尚留溪奇蹤約我躋企橋陪水笑倚樹伴雲棲¶升斗村村屋牛羊井井畦辟支高隱處巖戶闢雙磬¶虎去尚留溪山高孰與齊僧無凡聖別人自廢興悽¶嫩草香堪佩奇巒獨可棲尋幽招隱者摘欲分題¶虎去尚留溪春深鳥競啼煙囊鐘磬渺天接海濤低¶閱世渾圖畫休官勝隱栖未忘還路思振羽度庵西」
#+END_VERSE
¶

** 附鳳巖坐雨¶

#+BEGIN_VERSE
「　淙淙聲愈震山色晦如無牆角斜楊柳松陰睡鷓鴣¶椎窗驚旭晚臨水笑形孤不必王維手全身在畫圖」
#+END_VERSE
¶

** 訪賢谷居士次韻¶

#+BEGIN_VERSE
「　留雲敦掃榻停午靜聞雞戶外何山好秋深萬壑凄¶催梅香雪裡結社近巖西適意尋殘葉揮毫續舊題」
#+END_VERSE
¶

** 柘浦訪柯臣班居士寓居¶

#+BEGIN_VERSE
「　家園千里外一笑付風塵未得江淹夢深嘗原憲貧
<pb:KR6q0530_J_008-0371b>¶望雲依遠堞鑿壁度長春老我欣奇遇徘徊嬾泛津」
#+END_VERSE
¶

** 秋海棠¶

#+BEGIN_VERSE
「　不受煙霞染嬌姿出自然清新微帶醉瀟洒幾成顛¶綠掃炎威減香飛秋色先溪山培植久朵朵占高懸」
#+END_VERSE
¶

** 龍華集雨示自牧侍者¶

#+BEGIN_VERSE
「　昕夕從談吐知心何所聞炎天宜沛澤古剎快風雲¶柳線柂煙溼荷盤瀉玉紛揚眉庭際看盡是化龍群」
#+END_VERSE
¶

** 荔月從西明歸雲峰¶

#+BEGIN_VERSE
「　徘徊離古寺禪侶亢朝霞半世全為客還山漫作家¶炎途原可畏高木不嫌奢誰道乾坤闊東方日又斜」
#+END_VERSE
¶

** 再登紫霄巖訪許又米居士不遇¶

#+BEGIN_VERSE
「　徙倚松陰下喈喈僅鳥聲一溪花雨燦千樹夕陽平¶石險無人伴雲高獨自行不忘玄度約支杖復登崢」
#+END_VERSE
¶

** 睡燕¶

#+BEGIN_VERSE
「　繚繞將云晚尋花入舊巢梁高同寂寂月白息交交¶飛跡空中沒歸心夢裡拋天涯誰是主四海任波濤」
#+END_VERSE
¶

** 登東山巖訪別庵法姪¶

#+BEGIN_VERSE
「　萬仞無人到峰高特遠攀新苔浮綠砌宿雨沒青山¶懸室一燈皎衣荷百慮刪道衰宜共振未許永安閒」
#+END_VERSE
¶

** 遊中和寺¶

#+BEGIN_VERSE
「　尋芳由僻徑蘭若獨幽然竹發撐天筍池香出水蓮¶蕉庭飄綠羽松塢織青煙我愛買山酷恨無支遁錢」
#+END_VERSE
¶

** 贈本源禪宿返鳳山¶

#+BEGIN_VERSE
「　憶別雖多載老來骨更堅道交忘齒臘機辦敵英賢¶因喫座山棒故安蓮灶禪分明如駿驥回首不須鞭」
#+END_VERSE
¶

** 過永慶寺訪念宗道友¶

#+BEGIN_VERSE
「　十畝風塵外松關午未開雲生兩岸石雪泛一溪梅¶面壁圖何事翻經見幾回我因尋衲叟腳下路紆迴」
#+END_VERSE
¶

** 到杭州偶成¶

#+BEGIN_VERSE
「　倏爾臨吳地始知共碧天輕舟雲出岫遠岸樹流煙
<pb:KR6q0530_J_008-0371c>¶野逕千弓按湖光一鏡懸不因探水脈爭費草鞋錢」
#+END_VERSE
¶

** 暮雨蟬聲¶

#+BEGIN_VERSE
「　哽咽天將暝淋漓入半秋韻新聞古樹山靜隱清流¶高潔無人識吟歌適意遊不知同調者風露若為酬」
#+END_VERSE
¶

** 仙谿路上¶

#+BEGIN_VERSE
「　不忘嶮峻路躡足入深秋興廢憐丘土浮沉寄扁舟¶巖高香有桂樹怪老成虯自是山中好白雲伴去留」
#+END_VERSE
¶

** 登鳴峰巖¶

#+BEGIN_VERSE
「　誰家閒隻艇千載繫林皋秋織一山錦風生十里濤¶老僧猶在定古樹未辭高我到衝寒際霜花郁布袍」
#+END_VERSE
¶

** 送林十叟居士往新樂省兄凝山邑宰¶

#+BEGIN_VERSE
「　長安何處是極目盡江山師友分襟易煙霞得句閒¶書雲纔擁道鞭影漸衝關元季如相見文章細論還」
#+END_VERSE
¶

** 登友可山訪銕容禪師¶

#+BEGIN_VERSE
「　不獨山如友知音自可人瞻風登嶺峻晤而發機新¶幽徑桃花蚤寒巖雪雨頻盤桓忘晝永天際碧粼粼」
#+END_VERSE
¶

** 宿金沙師子巖(正覺禪師遺跡)¶

#+BEGIN_VERSE
「　古人何所慕撥草上巃嵷修竹凌空翠落花織徑紅¶玉泉微灌頂龍樹靜遺風卓爾渾吾道不勞神斧功¶木末懸孤剎石門古不封車輿遊自罕鹿豕睡惟濃¶樹宿銜花鳥雲親蓋世松我來閒極目山水秀重重」
#+END_VERSE
¶

** 福嚴寺偶成¶

#+BEGIN_VERSE
「　粒粟藏樓閣清光一望遙林培插漢樹門鎖勸農橋¶鼉鼓喧桑梓禪風震海潮途中未返客徒與隔江招」
#+END_VERSE
¶

** 仙谿訪玅門居士¶

#+BEGIN_VERSE
「　道交原不淺遠扣悵無由天下成仙窟山中遯世秋¶空潭千樹老野色一笻收際此休彈瑟峰高水自流」
#+END_VERSE
¶

** 座山芍藥初開¶

#+BEGIN_VERSE
「　嚼盡彤霞色新馨播遠風秀宜深處發神向媚中通¶含笑醫群物流輝賽曉瞳依稀蓮出水春占一枝紅」
#+END_VERSE

<pb:KR6q0530_J_008-0372a>¶

** 聞鶯¶

#+BEGIN_VERSE
「　兀坐松窗下倏生睍睆音如簧嬌獨奏同調遠相尋¶多羨錦衣貴誰追喬木深須臾三五囀引起惜春心」
#+END_VERSE
¶

** 黃改庵十華余季蘆諸老居士過穀城看梅留¶
宿通天寺賦詩索和因次之¶

#+BEGIN_VERSE
「　凜凜衝寒際花飛占穀城千家春信早十里夢魂清¶踏雪天留晚尋香月送晴空山憑嘯傲刻燭愧難成¶寒梢繁噴玉僻逕燦鋪茵清白同高士蕭疏象野人¶談心分半榻結社集西鄰不盡村中酒深宵促飲頻」
#+END_VERSE
¶

** 十一夜玩月¶

#+BEGIN_VERSE
「　良宵春浩浩明鏡半高懸照世休嫌冷留人不在圓¶光清分雪瑩質素助梅妍嬴得天如晝相依猶未眠」
#+END_VERSE
¶

** 偕石竺同門康君平居士遊漁滄溪¶

#+BEGIN_VERSE
「　路入春山暮飛花逼袖香漁樵分動靜畎畝雜青黃¶橋鎖溪千里僧居水一方偶因尋勝概徙倚話松篁」
#+END_VERSE
¶

** 次君十林居士見訪韻¶

#+BEGIN_VERSE
「　山靜無人到君胡獨扣扉涼階展席坐素手帶雲歸¶作客家如在摶空鳥謾飛極眸風景外自不涉離微」
#+END_VERSE
¶

** 遊智泉同康君平居士¶

#+BEGIN_VERSE
「　奇勝尋何處紆迴一線荒到山知嶮峻觀水憶滄浪¶殘局遺仙子芳菲沒草堂遊人不忍去朝市自相忘」
#+END_VERSE
¶

** 秋過國懽寺逢姚子于林獻十居士¶

#+BEGIN_VERSE
「　自笑耽遊覽蹉跎巳白頭寺青千樹鎖門碧一溪流¶立雪風猶在臥雲山更幽況逢聞道客倚杖話深秋」
#+END_VERSE
¶

** 同月川禪師別庵法姪過附鳳巖¶

#+BEGIN_VERSE
「　款款扳禪叟紆迴一逕深群峰閒入戶夾漈遠聞音¶水映山花亮煙含鳥語沉個中渾太古樂我每相尋」
#+END_VERSE
¶

** 除夕前一日再過九峰¶

#+BEGIN_VERSE
「　不逐尋春隊焦庵到幾回山深忘歲晚僧老為梅催¶寒色生丘壑晴光自去來蕭蕭溪畔柳碧眼幾時開」
#+END_VERSE

<pb:KR6q0530_J_008-0372b>¶

** 九日書懷¶

#+BEGIN_VERSE
「　時節易遷換人情謾嘆嗟道貧疏故友園瘦罕黃花¶看樹驚秋老登山信路斜不知彭澤令今日醉誰家」
#+END_VERSE
¶

** 通天度歲¶

#+BEGIN_VERSE
「　吾生無定止隨處寄孤蹤憶掃侵階雪翻聞送客鐘¶探春猶一夕燒燭盡三冬際此誰堪侶梅花越樣丰」
#+END_VERSE
¶

** 龍華退席¶

#+BEGIN_VERSE
「　昔值黃花放汎槎上寶幢風翻松竹翠月帶水雲淙¶種火娛烹雪移藜想渡江道情何所適兩地燦秋釭」
#+END_VERSE
¶

** 十六夜玩月¶

#+BEGIN_VERSE
「　清光猶未減此夜欲精神古樹疏沉影長空冷照人¶一輪湖海望八表林巒新相對忘歸思臨流擬結鄰」
#+END_VERSE
¶

** 癸亥孟冬付闇然晐監院¶

#+BEGIN_VERSE
「　處處輔法幢步步踏實地晚景忽翻身雲有出山勢¶振頓舊乾坤始堪稱祖裔我有拄杖子久荷要人替」
#+END_VERSE
¶

** 付愧斯任上座(丙寅孟春)¶

#+BEGIN_VERSE
「　如水傳器火傳薪豈是超宗異目人返躑獅兒牙爪¶備險崖平地任翻身」
#+END_VERSE
¶

** 與光嚴持維那住山(丙寅仲春)¶

#+BEGIN_VERSE
「　古德住山刀耕火種鶉羽為衣松花作供苟能若斯¶奚慮不中佛祖爪牙有擒有縱拈起龜毛擊碎齏甕¶花笑鳥啼水流風動一段真機當人受用我不再三¶尒須自重」
#+END_VERSE

<pb:KR6q0530_J_008-0372c>¶

